# Library Carentry
Library Carpentry je međunarodna zajednica koja se bavi razvijanjem lekcija i radionica za pojedince koji se bave nekim od poslova u polju informacijskih znanosti; knjižničari, informacijski stručnjaci, arhivisti i mnogi drugi. Cilj ove zajednice je stvoriti početnu točku koja je zadužena za osnaživanje informacijske zajednice kroz podučavanja o korištenju softvera, rada s podacima te njihovim strukturama. Radionice koje provodi Library Carpentry se sastoje od nekoliko lekcija koje vode instruktori. Za voditelje i polaznike tečajeva je važno da se drže pravila ponašanja koja su propisana u zajednici tako da bi što uspješnije usavršili svoja znanja.

# Znanja stečena od Library Carpentry-ja
Kao što je već rečeno, Library Carpentry je stvoren kako bi poučio pojedince koji su na neki način vezani uz informacijske ustanove (knjižnice, arhivi, muzeji...). Primjer znanja koja prenose polaznicima nekih od tečajeva i radionica su žargoni, tj., žargonski izrazi koji se koriste u području informacijskih znanosti. Iako neki polaznici možda nisu upoznati s njima, važno je da ih znaju pa ih ovom prilikom mogu i naučiti da bi bili u tijeku sa rječnikom koji je potreban za ovo polje. Usto, važno je spomenuti da se polaznici podučavaju i o fazama razvoja softvera, znanju o podacima, održavaju se lekcije o mapiranju podataka, ali i o tome kako surađivati s istraživačima i kolegama. Također, polaznici se upoznaju sa nekim od osnovnih pojmova, frazama, konceptima te općenito o podacima. Polaznici se upoznaju i sa programima poput GIT-a, Python-a, UNIX-a te SQL-a.


# Data Carpentry
Data Carpentry je neprofitna organizacija koja se također bavi područjem informacija, ali svoje radionice temelji na vještinama upotrebljavanja podataka tijekom provođenja određenog istraživanja. Misija ove organizacije je omogućiti istraživačima kvalitetnu te specifičnu obuku tijekom cjeloživotnog istraživanja, a koja se temelje na podacima, tj., informacijama. Ova organizacija je zapravo projekt u sklopu The Carpentries koji se 2018. godine spaja sa Software Carpentry-em. Cilj im je nadograđivati prijašnje stečena znanja polaznika tako da bi imali mogućnost primjene znanja i vještina koja su stekli tijekom provedbe vlastitih istraživanja. Ciljna skupina ovog projekta su učenici koji imaju malo ili ništa znanja o radu na računalu u informacijskom smislu. Usto, Data Carpentry pokušava stvoriti okruženje koje će omogućiti istraživačima da što lakše otkrivaju i pretražuju željene podatke, tj., informacije. 

# Znanja stečena od Data Carpentry-ja
Prilikom sudjelovanja na nekima od tečajeva, polaznici putem Data Carpentry-ja imaju priliku steći temeljne vještine upotrebe podataka tako da bi im se omogućila učinkovita, djeljiva te reproduktivna istraživačka praksa. Projekt cilja na visoku kvalitetu lekcija koje se održavaju unutač radionica i/li tečajeva, te je svaka od njih prilagođena određenom polju znanosti. Neke od lekcija su poznavanje svjetskih jezika, rada na računalu i mnoge druge. Polja koja projekt pokriva su društvene znanosti, ekologija, genomika, geoprostorni podaci, ali i računalni programi putem kojih je moguće programiranje. U lekcije društvenih znanosti su uključene organizacija podataka u proračunskim tablicama, čišćenje podataka pomoću OpenRefine, analiza podataka i vizualizacija s R-om, za ekologiju je tu organizacija podataka u proračunskim tablicama za ekologe, čišćenje podataka pomoću OpenRefine-a, upravljanje podacima sa SQL-om, analiza podataka i vizualizacija u R-u i u Python-u. Genomika obuhvaća radionice uvoda u komandnu liniju, osporavanje i obradu podataka, uvod u Cloud Computing. Svako polje znanosti obuhvaća određene radionice koje su prilagođene polaznicima. 


# Software Carpentry
Software Carpentry ima dugu tradiciju podučavanja istraživača računalnim vještinama koje su namijenjene razvoju njihovih već stečenih vještina, ali i razvoju novih. Specifično za ovaj projekt, instruktori koji su zaduženi za radionice su volonteri, a materijali koji su stvorili su javno dostupni te se mogu koristiti putem licence Creative Commons - Attribution License. Radionica koju Software Carpentry organizira traje sveukupno dva dana, a pokriva osnovne vještine koje su potrebne za rad u istraživačkom timu, s tim da je njegov obujam manji; ne odnosi se na velike istraživačke timove. Radionica sadrži teorijski dio te vježbe, a važno je napomenuti da se nastava održava kodiranjem što ukazuje na to da je potrebno predznanje kodiranja kako bi se uopće moglo pristupiti nastavi. Na kraju radionice, polaznicima je ponuđen upitnik koji je povratna informacija o kvaliteti radionica.

# Znanja stečena od Software Carpentry-ja
Već je napomenuto kako radionice traju dva dana, tako da je ovo tečaj u kojem je pokriveno puno toga u malo vremena. Radionice uključuju poznavanje rada na Unix Shell-u, kontrola verzije s Mecurialom, programiranje pomoću GAP-a, programiranje sa MATLAB-om, korištenje Git-a, te poznavanje rada na Pythonu, ali i programiranje, jer, kao što je rečeno, polaznici nastavi pristupaju kodiranjem. Radionice također uključuju i podučavanje o korištenju baza podataka, ali i SQL-a. Govorni jezik radionica je engleski te španjolski.


# Lekcije u sklopu informacijskih djelatnosti
Software Carpentry, Data Carpentry te Library Carpentry nude radionice i tečajeve koji se u velikoj količini mogu iskoristiti u radu s informacijama, odnosno, informacijskim ustanovama. Knjižnice, arhivi i muzeji su primjer ovih ustanova upravo iz razloga što je sve prisutnija i važnija tehnološka uloga u navedenim ustanovama, tako da su potrebni pristupačni tečajevi koji bi zaposlenicima omogućili što jednostavnije stjecanje znanja na ovom području. Istaknula sam one koje smatram najrelativnijima za ustanove.

# Vještine istraživanja
Data Carpentry kao projekt koji je najbliži navedenim ustanovama osposobljava istraživače, odnosno, fizičke osobe koje djeluju u području informacijskih djelatnosti osnovnim vještinama koje su potrebne za upotrebu podataka kako bi se stvorila učinkovita i djeljiva istraživačka praksa. Informacijske ustanove provode istraživanja koja su vezana uz građu, digitalizaciju i slično, te je potrebno da su osobe koje ih provode usavršila svoje znanje o vještini istraživanja, organizaciji te priavilnih vrednovanja dobivenih podataka da bi istraživanje bilo što točnije i relevantnije. Osim ovoga, Software Carpentry ima ponudu lekcija vezanih za osnovne vještine koje su potrebne za rad u malom istraživačkom timu zato što često autori koji vrše istraživanja ne rade to samostalno, već u manjem timu. Tijekom takve vrste istraživanja, moguć je nesklad tako da je bitno imati osnovne vještine organizacije kako bi rad tekao što brže i produktivnije. 

# Rad na računalu
Iako se smatra osnovnom vještinom koju bi većina djelatnika u informacijskim ustanovama trebala znati, moguće je da postoje pojedinci koji je ipak nisu stekli te je potrebno da je što prije savladaju. Data Carpentry upravo nudi takav tečaj, a posebice za osobe koje su aktivne u području informacijskih ustanova. Tečaj uključuje znanje rada s podacima, pretraživanje podataka, organizacija podataka te pretraživanje baza podataka. Ovo je prvenstveno tečaj namijenjen osobama koje su nešto starija generacija te koje nisu imale doticaj s računalnom tehnologijom odmalena te iz tog razloga ne znaju kako je koristiti pravilno. 

# Rad sa podacima
Library Carpentry nudi lekcije tijekom kojih se podučava kako pravilno identificirati podatke, ali i kako pravilno pretraživati informacije te fraze tijekom pretraživanja kako bi ono bilo što točnije, a rezultati što relevantniji. S obzirom na prirodu posla i na to da im je posao u većini slučajeva upravo direktno povezan u radu s informacijama, djelatnici u informacijskim ustanovama su ciljani polaznici ovih lekcija. Za informacijske djelatnike je važno da znaju pronaći tražene informacije te da ih znaju pametno koristiti. Ne postoji određena ustanova koja bi bila istaknuta kao ona u kojoj su ove lekcije najpotrebnije, već je to svaka koja ima doticaj s informacijama. S obzirom da se nalazimo u tehnološkom dobu, ne postoji razlog da se ono i ne pojavi u ovakvim informacijama te bude vidljivo u njihovoj djelatnosti, ali i ponudi te uslugama.

# Python
Python je programski jezik koji je, može se reći, namijenjen za veću publiku te je tako osposobljen za opću namjenu, interpretiran je, te je visoke razine. Kritiziran je od strane IT zajednice zbog svojeg sporog rada, a to je većinom zbog svoje interpreternosti iz razloga što se programi napisani u njemu otvaraju malo sporije za razliku od kompajlerskih jezika koji su u ovom slučaju pogodniji za brzinu. Iako ima svoje mane, Python je jednostavniji za korištenje i zbog toga je često korišten, pa tako i u slučaju sva tri projekta. Zbog svoje jednostavnosti, koristi se unutar informacijskih ustanova kako bi se programirao određeni program, a da bi to bilo moguće, potrebno je steći znanja putem jednih od ponuđenih radionica i tako se usavršiti u ovom području.

# OpenRefine
OpenRefine je u prošlosti bio zapravo Google Refine, dok je još ranije bio Freebase Gridworks. U još daljoj prošlosti, ovo je bila samostalno otvorena desktop aplikacija koja je služila za čišćenje podataka te transformaciju iz jednog formata u drugi. Ovaj način transformacije podataka se naziva i „wrangling“ podataka. OpenRefine je sličan aplikacijama koje su stvorene za proračunske tablice, a on ujedno i može raditi sa formatima proračunskih tablica, dok se ponaša kao baza podataka. OpenRefine je pogodan i za korištenje prilikom rada sa tekstualnim datotekama pri čemu može pomoći u transformaciji podataka i grupiranju kako bi oni bili strukturirani i organizirani, a tekstualni dokument naposlijetku što razumljiviji. 

# Web scrapping
Web scrapping, ili u prijevodu, web žetva/web estrakcija podataka je korištena za ekstrakciju podataka sa web sjedišta. Razlog za ovo je što lakši i brži pristup informacijama, a softveru je pristup www-u omogućen izravno, pomoću porotkola koji prenosti hipertekst, ili pak putem web preglednika. Sam pojam, web scrapping se odnosti na procese koji su automatizirani te koji se provode pomoću web robota; ovo je proces koji sliči kopiranju tako što ste željeni podaci kopiraju, tj., prikupljaju s Interneta i zatim šalju u središnju lokalnu bazu podataka ili u proračunske tablice. Ovo se radi da bi ih se kasnije moglo lakše pretraživati ili analizirati. Ovaj proces je pogodan za sve informacijske ustanove koje primaju upite o određenoj literaturi i materijalima koji su potrebni njihovim korisnicima. Upravo zato što se web scrapping u najčešćim slučajevima koristi za istraživanja, ovo je upravo pogodno za brz i efikasan odgovor na korisnikovo pitanje o željenoj literaturi za istraživanje. To je proces putem kojeg se prikupljaju potrebni podaci za istraživanje i spremaju se u tablice, te ih je kasnije moguće analizirati. 

# MarcEdit
Naposlijetku dolazi i MarcEdit koji je softverski paket koji služi za umreživanje metapodataka, a prvenstveno se koristi za stvaranje i upravljanje MARC zapisima. Ovo je automatski povezano uz određenu informacijsku ustanovu, a to je knjižnica. MARC (Machine-Readable Cataloging) su standardi za prikaz i prijenos bibliografskih te drugih odgovarajućih podataka. On osigurava protokol preko kojeg računala razmjenjuju, koriste te interpretiraju bibliografske informacije. Njegovi podatkovni elementi čine temelj većine današnjih knjižničnih kataloga što je razlog zašto bi djelatnici ove ustanove morali steći najosnovnija znanja o ovom standardu te kako ga koristiti.
